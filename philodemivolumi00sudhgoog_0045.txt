-XL-

Quarto libro ad singula rhetorum praecepta descen-
dens illum totum apparatum nil valere ad persuadendi
artem vel ad institutionem liberalem exponit ac fatue
illos arte sua tamquam parente litterarum et artium
gloriari. Quod autem in fine huius libri commemorat
μέρη καὶ διδάγματα τῆς ῥητορικῆς (223, 6, 7), illud
ad librum 1-111‚ hoc ad librum IV referendum est.
Cumque adhuc rhetoricae partes oe praecepta nihil
prodesse demonstratum sit, aptissime se additurum
disputationem promittit in fine huius libri, qua etiam
nocere fraude mixtam rhetoricam appareat. Quod
libro V expositum esse veri simile est.

Da argumento libri V.

Hic liber, quem quinto loeo posui, ex papyro 1669,
quae continua est, et papyris 220, 1078, 1080 constat
(cf. p. XH). Quod et argumento et forma singularum,
partium demonstrari potest. Non potest pro certo de-
monstrari hunc librum quintum esse, quod mihi qui·
dem ex his Philodemi sub finem libri quarti verbis
veri simile videbatur: ὅτι καὶ βλάπτει, προστεθεῖσα
ἀπάταις, εἰς ἄλλον καιρὸν ἡμεῖς ὑπερβαλλόμεθα. Nam
hoc ipsum est argumentum huius libri, rhetoricam et
rei publicae et ipsis oratoribus nocere, quod Sextus
aliique proferendo rhetoricam artem esse negaverunt.
Sed quo modo cunque res est, nemo me, opinor, vitu-
perabit ita ratiocinantem: quoniam Philodemus in fine
libri primi et secundi de argumento proximorum agit,
reri simile est eum hocloco quinti potissimum libri
argumentum adumbrare. Sed haec scio dubia esse.

 

