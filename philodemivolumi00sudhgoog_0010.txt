si possem, haec Philodemi de rhetorica volumina
retinerem et retractarem potius, quam ederem. Sed
1111111 commovent, ut quae habeam tandem edam.
Nam et puerorum vel educatio vel institutio me ab
hac studiorum subtilitate magis magisque revocat et

amplioris lectionis cotidie movet desiderium, et infi-
niti laboris aliquis tandem finis faciendus videbatur,
et complurium contentione et iudicio philologorum plus
effici quam unius opera expertus scio. Ac spes est
his voluminibus editis virorum doctorum oculos in has
reliquias converti posse, quas cum ad scholarum illius
aetatis rixas contentionesque penitus perspiciendas tum
ad rhetoricae studia illustranda magni pretii esse ex-
istimo. Denique etiam de Epicuri philosophia nonnulla .
inde addiscimus.

Priusquam autem de materia et compositione totius
operis disputarem, pauca praemittenda videbantur, quae
ad ipsum textum pertinent. ln quo redigendo non
dubito quin multi me audaciae insimulaturi sint. Sed
hoc inprimis, opinor, videndum erat, ut cum miserum
plerumque et hiantem textum haberemus, vastae illae
lacunae, quae seriem et continuationem sententiarum
complexumque verborum dirimerent, coirent et expleÎ‡
rentur. Cumque duobus malis propositis alterum elx-

 

